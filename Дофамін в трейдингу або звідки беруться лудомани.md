---
share: "true"
---

> [!tldr] Зміст
> **0.** Вступ
> **І.** Введення в ендокринологію
>    - Що таке ендокринологія?
>    - Що ж таке гормони?
>    - Що таке залози (ендокринні)?
>
> **ІІ.1** Дофамін: де? куди? як?
>   - Що таке взагалі дофамін?
>   - Де?
>   - Куди?
>   - Як?
>
> **ІІ.2** Мотивація, винагорода, залежність
>   - Мотивація
>   - Винагорода
>   - RPE
>   - Залежність
>
> **ІІІ.** Навіщо нам це знати?
> **IV.** Заключення

#article/done
___
## 0. Вступ
___
- **Дофамін** - гормон (*нейромедіатор*), про який в сучасному інфополі ходить дуже багато чуток. Його позиціонують як абсолютне зло, в якому потопає сучасне суспільство; як *каталізатор деградації та інволюції прогресу*.
- Подібні формулювання звучать вкрай різко та створюють хибне враження про цей древній та вкрай **важливий нейромедіатор**, який треба в першу чергу використовувати як інструмент, а не звинувачувати у всіх бідах людства.
- Справді, сучасні люди *потопають у дофаміні*, це і є проблема. Але вміння точно, правильно його використати в своєму житті (професійній діяльності) може призвести до *покращення якості як життя, так і досягнень у роботі*.
- **Трейдинг** - це професія що дуже яскраво висвітлює роль дофаміну в поведінці людини. Кожен "лось" справляє *великий вплив на емоційний стан* недосвідченого трейдера, а може й досвідченого. І саме тут грає роль **дофамін**. Як можна побороти це **порочне коло лудоманії та стати "просвітленим"?**
___

## І. Введення в ендокринологію
___
#### Що таке ендокринологія?
- Якщо коротко, то **ендокринологія**[^1] - це наука що займається вивченням гормонів, залоз що їх синтезують, їх впливом на наш організм та захворювання ендокринної системи.
___
#### Що ж таке гормони?
- Наш організм виконує *величезну кількість функцій* навіть в стані відносного спокою. Майже всі функції нашого організму так чи інакше підконтрольні нашим гормонам: *сон* (засинання, прокидання); *фізична активність* (біг, ходьба); *емоційний стрес/задоволення/жадібність/злість/агресія/відчуття справедливості/материнський інстинкт* і т.д.; *харчування*.
- **Гормони**[^2] - це хімічні речовини, що справляють вплив на діяльність *органів* та *тканин-мішеней* а також на *організм* в цілому. Це такі собі **посередники**, що виділяються спеціальними залозами, рухаються по крові та досягають своєї цілі у вигляді вище згаданої тканини чи органа-мішені.
![[Шлях гормона.svg|Шлях гормона.svg]]
- В нашому організмі немає гормону який би відповідав за *одну, конкретну функцію*, і більше ні за що. До прикладу, серотонін, якому приписують роль *"гормону щастя"* в абсолютній своїй більшості (95%) синтезується в *кишківнику*[^3] і крім вище зазначеної ролі, відповідає за перистальтику кишківника та патогенез *бронхіальної астми*[^4].
___
#### Що таке залози (ендокринні)?
- **Залоза** - орган що виробляє речовини необхідні для нормального функціоналу організму.
 - Виділяють залози *зовнішньої* (слинні, потові) та *внутрішньої* (ендокринні) секреції. Гормони виділяють саме залози внутрішньої секреції - *ендокринні залози*.
 - Є так звана *система ендокринних залоз*[^5]. 
  - Система енодкринних залоз *включає*[^4] :
   - мозковий придаток - гіпофіз;
   - загруднинну залозу (тимус);
   - щитоподібну залозу;
   - прищитоподібні залози;
   - надниркові залози;
   - підшлункову залозу;
   - статеві залози.
 - Різні ендокринні залози здатні об'єднуватись в *певні ланцюги*, *системи* за якими закріплені специфічні функції. До прикладу, *гіпоталамус* справляє стимулюючий або гальмуючий вплив на гіпофіз. Останній, в свою чергу виділяє тропні гормони, що регулюють діяльність *всіх інших залоз*[^5]. 
 - Часто можна чути, що дофамін звідкись, кудись виділяється, але ніхто не каже *конкретно*. В розрізі цього нейромедіатора існує так звана **VTA** (лат. area tegmentalis ventralis)[^6] відростки нейронів якої доходять до **прилеглого ядра**[^7] - центру що відповідає за задоволення. Саме з VTA виділяється дофамін.
___

## ІІ.1 Дофамін: де? куди? як?
___
#### Що таке взагалі дофамін?
- Для конкретнішого розуміння суті розмови давайте уточнимо **що таке цей дофамін**.
- Важливо розуміти, що дофамін є як *гормоном*, так і *нейромедіатором*. Ви можете запитати: "а в чому ж різниця?"
- Як зазначалось раніше, гормон це така хімічна сполука, що слугує "посередником" між залозою та органом-мішенню. До цих гормонів відносять такі відомі сполуки як *адреналін, серотонін і той самий дофамін*.
- **Нейромедіатор** - це посередник *між двома нейронами*. **Нейрон**[^8] - нервова клітина, найменша структурна одиниця *нервової системи*. Нейрон має кілька складових: *тіло і відростки*. Відростки діляться на два типи: короткий - *дендрит*, він проводить імпульс **до** тіла нейрона; довгий - *аксон*, він проводить імпульс **від** тіла нейрона.
 - Там де закінчується аксон одного нейрона починається зовсім інший нейрон. І саме на цьому "стику" *головна роль належить нейромедіатору - посереднику між двома нейронами*.
![[Дендрит-Тіло-Аксон.svg|Дендрит-Тіло-Аксон.svg]]
- Цікаво те, що ті гормони, про які говорилось раніше (*адреналін, серотонін, дофамін*) грають роль ще й *нейромедіаторів* в організмі людини. Згадайте той факт що 95% відомого "гормону щастя" серотоніну синтезується в кишківнику.
![[Класифікація дофаміну.svg|Класифікація дофаміну.svg]]
- Наш **мозок** дуже цікава, складна та специфічна система, що являє собою по суті *"велику купу нейронів"*[^9], що постійно взаємодіють один з одним. Він має в своїй структурі кілька основних відділів, такі як **кора головного мозку**[^10], **підкірковий відділ та стовбур мозку**[^11]. Саме зі структур головного мозку, що наче *поясом* огортають верхню частину стовбура мозку і утворена *лімбічна система*  - та, в роботі якої дофамін грає важливу роль[^12].
 - Взагалі, це дуже цікава та *древня частина мозку*, яка бере участь в регулюванні таких процесів як *формування мотивацій та емоцій; навчання; організація пам'яті та навіть у механізмах сну*.
 - Як бачимо, саме лімбічна система бере участь у *формуванні емоцій*. І тут стає цікавіше...
___
#### Де?
- **VTA (лат. area tegmentalis ventralis)**[^6] - частина середнього мозку, що є початком мезокортикального та мезолімбічного дофамінових шляхів.
 - Цей відділ особливо цікавий для дослідження, оскільки має зв'язок із *мисленням, мотивацією, звичками та психіатричними розладами*.
 - Собою він представляє *скупчення нейронів*, за якими закріплена функція *обробки винагороди та мотивації*.
 - **Аномалії дофамінових нейронів саме VTA** та мішеней на які вони впливають (інші ділянки мозку) пов'язані з такими нейропсихіатричними розладами як *депресія та залежність*[^13]. Саме в VTA і утворюється дофамін.
 - Від нейронів цієї ділянки відходять відростки до ще однієї області в мозку, що називається *"прилегле ядро"*.
___
#### Куди?
- **Прилегле ядро**[^7] - група нейронів у вентральній частині смугастого тіла, що є важливою частиною мезолімбічного шляху, задіяного в *системі винагород, формуванні задоволення, сміху, агресії, залежності, страху та ефекту Плацебо*.
- Конкретно на це не будемо звертати надто багато уваги, адже найбільш цікавий та необхідний для нас механізм ховається за поняттям **синапсу**, який "вузлика" що пов'язує VTA та прилегле ядро.
___
#### Як?
- **Синапс** - місце з'єднання *двох нейронів*. Саме на шляху від VTA до прилеглого ядра і розташовані *синапси*[^14], оскільки і перше, і друге являє собою скупчення нейронів.
 - **Синапс** складається із *пресинаптичної та постсинаптичної мембрани*. Між ними знаходиться *синаптична щілина*. 
![[Синапс.svg|Синапс.svg]]
 - Коли *імпульс надходить* від VTA то дофамін із спеціальних "мішечків" *виділяється* у *синаптичну щілину*. Цей дофамін діє на *специфічні дофамінові рецептори*, які чутливі тільки до нього, після чого *імпульс продовжується* та досягає *прилеглого ядра* - центру, завдяки якому ми можемо почувати себе добре.
  - Думаю, ви точно пам'ятаєте стан після якогось свята або події що була для вас вкрай приємною, *стан певного пригнічення, суму*. Це пов'язано з тим, що після вивільнення дофаміну йому потрібно відновитись, мають утворитись нові молекули, адже старі вже відпрацювали своє.
  - Тому певний час вам *сумно*, адже *більше дофаміну - більше задоволення; менше дофаміну - менше задоволення*. Все досить логічно.
![[Графік сплеску дофаміну.svg|550]]
 - Саме так працює *дофамін як нейромедіатор*. Як зазначалось, він є посередником між двома нейронами. 
 - Всі "біди людські" походять саме від роботи **синапсу**. Від *залежностей до ангедонії*.
___
## ІІ.2 Мотивація, винагорода, залежність
___
##### Мотивація
- Дофамін є центральним персонажем в **процесі мотивації**. Мотивація необхідна для того щоб *примусити нас щось робити*. Яким чином це працює?
- Перше, що треба розуміти це те, що в нашому організмі є певний рівень дофаміну що підтримується на постійній основі - **baseline**. Цей рівень абсолютно індивідуальний, більше того, здатен змінюватися.
- В момент, коли нашому мозку необхідно заставити нас кудись рухатись, щось зробити - *у нас зростає рівень дофаміну*.
![[Baseline.svg|550]]
- Одне зі старих досліджень[^15] показує, що щури котрим *"вимикали"* дофамін *не хотіли рухатись навіть для того, щоб поїсти чи попити*. Але, коли їм клали в рот їжу, вони її пережовували та навіть демонстрували ознаки задоволення.
 - Фішка в тому, що протягом всієї історії розвитку у людства був один ресурс, що має абсолютну вагу - **енергія**. Дофамін виник еволюційно для закріплення тієї поведінки, що найбільше *економить енергію та дає найбільший результат*. Це *стимул* для руху.
___
##### Винагорода
- Після того, як ми зробили щось, що є для нас *приємним* (смачно поїли, заробили гроші) наш організм має якось нас *винагородити* за це, адже ця поведінка *сприяє нашому виживанню*[^16]. Винагороджує він нас **дофаміном**. Навіщо це?
- Ми вже зрозуміли, що дофамін необхідний для того щоб заставити організм *щось робити*. Іншими словами, дофамін грає важливу роль в механізмі виникнення дій, рухів. І для того, щоб закріпити на рівні фізіології *користь тих чи інших дій* організм використовує той же *дофамін* (те ж задоволення) для **навчання**.
- Ми завжди *тікаємо від поганого до хорошого*. **Прагнемо** отримати задоволення. Так працює наш мозок.
- До прикладу візьмемо наступну ситуацію: вам необхідно дійти *додому з центру міста* до якого ви недавно переїхали. У вас є кілька доріг, якими ви можете це зробити. Наперед ви не знаєте яка із цих доріг *коротша* (яка з них зекономить вам найбільше енергії). Що в такому випадку робити? **Пробувати**. Просто піти однією з цих доріг. Наступного дня ви підете іншою. І, припустимо, виявиться що ця *друга дорога була коротшою*. Іншими словами, ви витратили на неї *менше енергії*. Відповідно, ваші *шанси на виживання так чи інакше зросли*. Що зробить ваш організм? Винагородить вас дофаміном з*а проходження другої дороги* - дасть *позитивне закріплення вашим діям* (тому, що ви пішли саме другою дорогою). Чи підете ви наступного разу першою дорогою? Навряд чи. Адже вона довша, ви більше втомитесь і ваші *шанси на виживання впадуть*, ну або просто **ви не відчуєте себе настільки задоволеними**.
![[Дороги 1.svg|350]]
- Робимо висновок, що дофамін є важливою частиною не лише механізму рухів та дій, а ще й **механізму навчання**. Розуміючи які саме дії дають нам більше дофаміну організм буде "підсвічувати" дофаміном саме їх. Тобто, коли ви будете вибирати між двома дорогами думки про другу дорогу будуть зумовлювати більший викид дофаміну, адже вона зекономить вам більше енергії.
- Таким чином, в певній мірі, наше життя перетворюється на *гонитву за задоволенням*. Все що ви робите - спрямоване на *отримання дофаміну*; а що не робите - або *не приносить вам дофаміну*, або не приносить його в тій кількості, щоб ви відчували себе добре. Так працює наша фізіологія, адже всі ці механізми формувались сотні мільйонів років.
 - До слова, **лімбічна система**[^17] це дуже древня частина мозку. Навіть структурно вона знаходиться неподалік від стовбура мозку. А стовбур мозку відповідає за такі базові функції організму як *дихання, ковтання та ін*. Лімбічна система є і у різних видів ссавців. Саме тому, експерименти пов'язані з дофаміном ставлять на *щурах*. У них теж є дофамін, який працює в якості "мотивації" для них, як і для нас.
 - Тому, абсолютно не дивно чому ті щури *не хотіли рухатись*. Вони втратили той *інструмент*[^19], що був "придуманий" природою аби *примушувати нас рухатись*. У них просто ніщо, нічим не "підсвічувалось". Про *ефективність* поведінки спрямованої на затрату енергії задля харчування мови йти не може. Ця енергія окупиться, а ще й якщо їжа буде смачною то буде приємніше вдвічі. У пацюків з цього експерименту організм *"не розумів"* чому це йому треба витрачати енергію на те щоб встати і піти поїсти, адже ця діяльність не принесе *жодного дофаміну*.
 - Таким чином розуміємо, що дофамін грає важливу роль в механізмі виникнення **дій та навчання**. *Навчена поведінка* (можливо навіть вся) залежить від *функції дофаміну*. Коли перед нами* "маячить"* можливість здобуття чогось корисного в плані виживання (у нашому з вами випадку це гроші, їжа, будь-який інший цінний ресурс) у нас *піднімається рівень дофаміну* щоб змусити нас виконати певні дії для здобуття цієї "корисної штуки". І саме ті дії, що принесуть нам більше "корисної штуки" за менше витраченої енергії будуть мати для нас *більший пріоритет*, і як ми вже з'ясували, ступінь пріоритетності визначається тим же дофаміном.
 - Можливо, трохи заплутано але я щиро вірю що ви все зрозуміли.
 - Наведу ще один приклад, який дозволить нам ще трохи краще зрозуміти як працює *дофамінова система винагороди та мотивації*.
 - Уявімо ситуацію: вам необхідно дістатись з центру міста до вашого дому. Ви знаєте, що з двох шляхів якими ви можете це зробити другий буде коротшим. **Але** внесемо нову змінну - *дівчину*. Так виходить, що у вас вималювалсь можливість дійти додому разом із дівчиною, що *вам подобається*. Який із двох шляхів ви виберете в цій ситуації? *Довший*. Чому? Бо зможете провести *більше часу з дівчиною*, що вам подобається. А там і шанси на розмноження зростуть...
![[Дороги.svg|350]]
 - Логічно? Я вважаю, так.
___
##### RPE
- Тепер давайте розберемо таке поняття як **RPE - reward prediction error** або **помилка передбачення винагороди**. Про роботу цього типу системи сигналізують ледь не всі дофамінові нейрони. Це штука досить цікава і розуміння принципів її роботи може допомогти *трейдеру не стати лудоманом*.
- Як ми вже зрозуміли, дофамін відіграє важливу роль в навчанні. По суті, цим поняттям ми узагальнимо сам *механізм навчання*.
- Є одна стаття[^18], де автор приводить дуже цікавий приклад для конкретного розуміння роботи RPE. Через влучність його виразу я просто процитую його.
 - Уявімо, що ви знаходитесь в Японії перед автоматом, що дає можливість придбати *6 видів* газованих напоїв. Всього перед вами, відповідно, 6 кнопок кожна з яких відповідає за напій з якимось смаком. Ви *не знаєте японської мови*, а значить і не знаєте яка з кнопок видасть вам напій з вашим улюбленим смаком - *смаком смородини*. В такій ситуації, добре обдумавши ситуацію, ви не будете вибудовувати великих очікувань на те що вам випаде саме ваш улюбленик смак, адже ймовірність цього *всього лише 1/6*. Ви вирішуєте натиснути на *5 кнопку*. І, о диво, ви приємно здивовані *вам випадає содова зі смаком смородини*. Яким чином ви будете поводитись коли наступного разу захочете придбати напій з цього ж автомату? Ви натиснете саме на 5 кнопку. І продовжуватимете так робити, бо тепер ви знаєте *алгоритм дій* щоб отримати ваш улюблений напій.
 - Протягом наступних *двох тижнів* ви повторюєте цей алгоритм та з разу в раз отримуєте смородинну содову.
 - Але, раптом, коли через два тижні ви знову підійшли до того ж автомату, натиснувши ту ж 5 кнопку вам *випадає інший напій*. Неприємний сюрприз, ви здивовані, але *далеко не в приємну сторону*. Далі ви натискатимете на кнопки раз за разом, *доки не отримаєте бажаний смак*. Нарешті, отримавши своє, ви засвоїте *новий алгоритм*. Надалі, ви будете повторювати саме його.
 - Таким чином, ви розумієте, що є два види RPE: *позитивна та негативна*. Перший приклад - *позитивна RPE; другий - негативна*. Схема нижче добре відображає логіку роботи цього принципу.
![[RPE.svg|RPE.svg]]
 - Коли перед вами *"маячить"* можливість отримання чогось, що для вас є **приємним** (содова зі смаком смородини) ви вибудовуєте своє передбачення (про те що ваші дії можуть дати вам це), зростає рівень дофаміну щоб змусити вас щось робити. У даному випадку передбачення було не дуже сприятливим, *математична ймовірність позитивного результату всього лише 1/6*, ви не надіялись на щось грандіозне. Умовно кажучи, згідно ваших очікувань, *цінність ваших майбутніх дій падала* (ви не думали що один клік дасть вам стільки дофаміну), тому надто великого сплеску дофаміну не було (пріоритетність цих дій не така висока). Але з першого ж разу ви отримали *бажаний напій*, дофамін сильно підскочив, адже ви затратили *небагато власного ресурсу*. Ці дії виявились **найбільш ефективними**, різниця між незначним стрибком дофаміну для мотивації та наявним результатом *досить велика*. **Ви задоволені**.
![[Позитивний RPE.svg|550]]
 - Наступного разу ви будете діяти так, як вказала вам ваша дофамінова система.
![[0 RPE.svg|550]]
 - Але коли через два тижні ваші дії призвели до *негативного результату* для вас ваш організм відреагував *падінням дофаміну*. Ви не отримали дофаміну, більше того його стало менше, а значить **ви не задоволені**. В цей же момент необхідно шукати *інші варіанти* досягнення жаданого задоволення (дофаміну). Методом проб і помилок ви дізнаєтесь *які дії призведуть вас до винагороди*.
![[Негативний RPE.svg|550]]
___
##### Залежність
- Тепер поговоримо про **залежність**.
- Перш за все, давайте зазначимо, що дофамін грає *важливу роль* в процесі виникнення будь-якого роду залежностей. Якщо подумати логічно, то наше з вами бажання харчуватись *точно така сама залежність*. Згідно вивчених нами причинно-наслідкових ланцюгів, *споживання їжі асоціюється із викидом дофаміну* (задоволенням). Здавалось би, навіть якщо "вимкнути" дофамін **звичайний голод** штовхатиме людину до споживання їжі. **Але це не так**. Як ми вияснили, пацюки у яких не працював дофамін *переставали харчуватись*. Більше того, ряд інших досліджень стверджують, що пацюки у яких *"відключено"* дофамін втрачають здатність до будь-якого навчання, не шукають і не вживають наркотики, що викликають залежність, або інші винагороди[^19]. *Крім дофаміну* їм нічого більше не треба. Вдумайтесь...
- Що стосовно **наркотиків, здатних викликати залежності**. Загалом виділяють дві найбільші групи наркотиків[^20] : *галюциногени*(LSD, псилоцибін) та *ейфоретики*(амфетамін, героїн).
- В контексті наркотичних залежностей найбільше розглядають саме **ейфоретики**. Саме ці наркотики гарантують *сплеск позитивних емоцій* (задоволення).
- Ці речовини виникли як токсини - пристосування деяких видів рослин до процесу виживання, аби ті, хто насмілився поживитись їх частинами в мить *опинились в царстві збитої роботи дофамінової системи*.
- Візьмемо до прикладу *опіати*. Героїн здатен піднімати дофамін від його baseline (базового рівня) *більш ніж втричі*[^21]. Дані досліджень внутрішньовенного введення героїну свідчать, що тварини вимагають додаткового введення цього наркотику кожного разу, коли їх рівень дофаміну *падає нижче приблизно вдвічі від baseline*[^22].
 - Враховуючи те, що ми дізнались раніше видається досить очевидним відповідь на те чому деякі наркотики здатні викликати залежність. Тому що *певні дії, які спрямовані на самостійне введення наркотику розцінюються нашим організмом як поведінка, результатом якої є сплеск дофаміну*. Така поведінка стає навченою.
  - Саме тому, замість того щоб *працювати на роботі*, де необхідно затратити певну енергію для здобуття якихось **досягнень** наркомани надають перевагу *черговій дозі*. Те і те розцінюється нашим організмом як дофамін, *інструмент що колись закріплював вигідну для виживання поведінку*. Але для того щоб вколотись треба затратити *значно менше сил*, аніж на процес *наполегливої та втомливої праці*.
- Також, в наркології існує таке поняття як **"толерантність"**, іншими словами **звикання**. Коли залежному перестає вистачати колишніх доз наркотику щоб отримати те ж задоволення. Чому так відбувається?
 - Відповіддю на це буде *пристосування синапсу* до величезної кількості дофаміну (як зазначалось, у випадку героїну він зростає втричі). Це процес адаптації носить назву *"інтерналізації"*[^20]. Це коли чутливі до дофаміну рецептори наче *"занурюються" всередину синапсу*. На поверхні цієї структури їх стає менше, а значить *чутливість до дофаміну теж зменшується*. Більше того, організм адаптується до подразника (у вигляді наркотика) і перестає виділяти ту ж *величезну дозу дофаміну* у відповідь на нього.
 - Внаслідок цього *падає і baseline*, через що знижується "постійний" настрій (людині сумно, не хочеться нічого робити) звичайні речі, які раніше могли приносити задоволення тепер не мають того ж ефекту (ангедонія).
 - Нічого не нагадує?
![[Інтерналізація.svg|Інтерналізація.svg]]

- Психологічні залежності, такі як **ігроманія, лудоманія, залежність від соц. мереж та порно** - залежності, що на перший погляд можуть здаватись смішними. Що тут складного? Просто вийди з казино, закрий інсту або чарти. *Все ж дуже просто, правда?*
- При формуванні залежностей відбуваються *зміни в мозку*, після яких мозок *відмовляється* робити ті речі, що принесуть менше дофаміну. В одному з експериментів[^23] пацюкам установлювали електроди в мозок що "підключались" до центру задоволення в їх мозку. Дія електроду *запускалась важелем*, який знаходився у клітці пацюка. Коли пацюк натискав на важіль *електрод стимулював роботу центру задоволення*. Найцікавішим є той факт, що пацюки **постійно** натискали на важіль отримуючи задоволення від цього; вони не зупинялись навіть тоді, коли до них у клітку *поміщали самку, чи клали біля них їжу*. Їм було всеодно. Вони **вмирали з голоду, не розмножувались**, але не переставали натискати на важіль.
- Те саме роблять з людьми і наркотики або *інші високодофамінові джерела*. До високодофамінових джерел можна віднести ще й **соц. мережі, порно, відеоігри, автомати, чарти...** Очевидно, наркотики викликають більший викид дофаміну, але суті це не міняє.
- Гортаючи стрічку в інстаграмі або тікток людина раз за разом натикається на *нову інформацію*, гарні відео або фото, що супроводжується *викидом дофаміну* (адже це все раніше могло сприйматись як те що вигідно для виживання: фізично гарні самки/самці; обмін новою, потенційно корисною інформацією). *Цей процес втягує*. Від нього важко відірватись. З часом, це переходить в *звичку*. І замість того щоб *почитати книжку* людина годинами може *втикати в телефон*, адже цей дофамін значно *легше дістати*.
- **Трейдинг** здатен викликати схожу штуку. Варто лише згадати себе коли вами було закрито другу, п'яту, десяту **угоду в плюс** без серйозного підходу. Це були *шалені емоції*. Хотілось всім розповісти що ви змогли закрити позицію по *тейк-профіту*. 
- Якщо гроші несуть для вас цінність, можливість закрити за одну угоду певну, значиму для вас суму викликала у вас *мандраж, спітнілі долоні та підвищений пульс*. Хотілось *щосекунди перевіряти чарт*. Дізнатись чи не закрилась угода, "скільки там ще до тейка?".
- В свою чергу кожен *емоційний стоп* викликав у вас *приступи апатії, гніву, а можливо й люті*. Хотілось в ту ж секунду *перезайти, відбити втрачене, відбити свій дофамін*. Пригадайте як працює **RPE**. Не будучи до кінця *впевненими в результаті угоди* (адже в нас немає достатньо точного розуміння торгової стратегії та ринку) ми знаходимось в *передочікуванні дофаміну*. В цьому і проявляється **гемблінг у трейдингу.**
![[Робота RPE у трейдера -.svg|550]]
- **Ми завжди тікаємо від поганого до хорошого**.
- І як тільки після *п'яти стопів ви отримаєте довгоочікуваний тейк*, цінність якого за цей час скакнула в небеса, весь цей *механізм закріпиться в свідомості*. Наступного дня ви захочете ще дофаміну, навідкриваєте ще величезну купу *лудоманських угод*.
![[Робота RPE у трейдера.svg|550]]
___
## ІІІ. Навіщо нам це знати?
___
- **Професія трейдера**, як ми вже зрозуміли, дуже сильно *пов'язана з дофаміном*. Краще сказати з тим, як трейдер *використовує дофамін у власних цілях*.
- Враховуючи здобуте нами розуміння роботи *системи винагороди* я пропоную вам **п'ять практичних порад** як ви можете *оптимізувати свою дофамінову систему*.
##### 1. Бажання стати професіоналом
- Ви повинні підходити до трейдингу як до **професії**. Розцінювати це не як джерело легкого дофаміну, де ви крутите рулетку, а як *довготривалу гру*, в якій ви маєте довше протриматись.
- Ви маєте *сконцентруватись на роботі, на професійному підході, на піднятті свого скіла.*
- Відкриваючи *"лудоманські"* угоди єдине на що спрямована ваша уваша - це *потенційний дофамін* який може бути отримано внаслідок закритої в плюс угоди. Саме в цей момент ваш *древній мозок грає з вами злий жарт, він маніпулює вами.*
- Лише з *усвідомленим підходом* тут можна протриматись.
##### 2. Зміна простору
- Цей пункт гарно звучить в поєднанні з першим.
- **Мозок асоціює діяльність з місцем та місце з діяльністю**. Якщо ви на протязі останнього місяця відкривали *одні лише лудоманські угоди*, то навіть після тотального налаштування на професійний підхід *буде важче зосередитись на ньому будучи в тій же обстановці* що й раніше. Адже, саме це місце *асоціюється у вас з емоціями*, із гойдалками дофаміну.
- Зробіть *генеральне прибирання в кімнаті, проведіть перестановку всіх речей. Поприбирайте на робочому місці. Тримайте свій простір в порядку.*
- Спробуйте додати *нові звички*, які б допомагали вам тримати себе в *тонусі* (які б символізували *новий lifestyle*): **контрастний душ, біг, спорт**. Ці заняття піднімають *дофаміновий baseline* з часом. Цими речами ви б займались *щодня в установлений час* - напрацьовували алгоритм. Не забувайте, алгоритмічна, дисциплінована діяльність показує себе добре і в трейдингу.
##### 3. Дофаміняку на гіляку або дисципліна
- Налаштувавшись та переоформивши свій простір постарайтесь *відмовитись від джерел великої кількості дофаміну*.
- Явище *надмірної стимуляції системи винагороди називається гіперстимуляцією*. Воно виникає як внаслідок **вживання наркотиків, так і перегляду порно**.
- Важливо відмовлятись від цього тому, що відсутність гіперстимуляції призводитиме і до *підвищення чутливості синапсів* дофамінової системи, і до *збільшеного виділення дофаміну у відповідь на прості подразники* (чи-то прогулянка, чи-то прочитання книги), тобто **baseline**. Навіщо це трейдеру?
- Щоб не зациклюватись на *"лосях"*. Трейдер, що переживає **надто виражені емоції = збитковий трейдер**. Наша задача - *знизити емоційну залежність від ринку*. Як це зробити? Напрацьовуючи свою **емоційну незалежність**, свій *"внутрішній спокій"* (підвищуючи чутливість до дофаміну та його базовий рівень; отримуючи *задоволення не від угоди в плюс, а від поїздки на велосипеді*).
- Ще добре на **дофаміновий baseline** впливають *холодові процедури* (контрастний душ, холодна ванна), *біг* та *інші фізичні навантаження* (що не перевиснажують вас, бо інакше це перетвориться на нездоровий стрес, а це вже вкрай погано).
##### 4. Чесний бектест та торгівля
- Пам'ятаєте як працює **RPE**?
- Дії -> Неочікуваний результат -> Підвищення/зниження рівня дофаміну -> Дії.
- Емоції, а значить *значимі сплески або падіння рівня дофаміну* для трейдера є **небажаними**.
- Що робити в такому випадку?
- **Сформувати чітку торгову стратегію, яку ви розумієте в довжину і в поперек, що буде породжена вашим досвідом, вашим розумінням ринку.**
- *Чи буде для вас сюрпризом* лузстрік у розмірі 5 стоп-лоссів після того як ви закрили 5 угод в плюс, при торговій стратегії із вінрейтом 50%? Це всього лише *частина роботи*, частина відпрацювання вашої ТС.
- А навіть якщо трапляються ситуації, що змушують *засумніватись у валідності ТС - бектест вам в руки*.
##### 5. "Дорогий мозок..."
- Остання порада сформована *особисто мною* враховуючи той масив інформації який мені довелось *заресьорчити*[^24].
- Візьміть *листочок і ручку* та напишіть *листа своєму мозку*. Серйозно. Прям пишіть: "Дорогий мозок, сьогодні пишу тобі..." і так далі.
- Ціллю цього листа має бути **пояснення**. Навіщо ваш мозок має *сидіти та вичікувати* саме тієї ситуації, що прописана у нього в ТС, а не відкривати *першу ж емоційну шлачіну*.
- *Поясніть в найдрібніших деталях* чому *дисциплінована та професійна* поведінка може дати якийсь результат, а відкриття *лудоманських трейдів* приведе вас до смерті під деревом.
___
## IV. Заключення
___
- Щиро надіюсь, що цією статтею я допоміг вам краще зрозуміти те як працює ваша система винагороди а також роль дофаміну у трейдингу або звідки беруться лудомани.
- Ця тема дуже велика, досліджувати її можна ще довго, але тут зосереджено основні мої напрацювання та спостереження.
*by Anatemno*

[^1]: Ендокринологія. (2023, квітня 21). _Вікіпедія_. Процитовано 18:47, липня 16, 2023 з https://uk.wikipedia.org/w/index.php?title=%D0%95%D0%BD%D0%B4%D0%BE%D0%BA%D1%80%D0%B8%D0%BD%D0%BE%D0%BB%D0%BE%D0%B3%D1%96%D1%8F&oldid=39287169
[^2]: Гормони. (2023, червня 5). _Вікіпедія_. Процитовано 20:14, липня 16, 2023 з [https://uk.wikipedia.org/w/index.php?title=%D0%93%D0%BE%D1%80%D0%BC%D0%BE%D0%BD%D0%B8&oldid=39647937](https://uk.wikipedia.org/w/index.php?title=%D0%93%D0%BE%D1%80%D0%BC%D0%BE%D0%BD%D0%B8&oldid=39647937).
[^3]: (2016). Гормон щастя: 95% серотоніну знаходиться в кишечнику [онлайн]. *Ukr.Media*. [Дата звернення 16 липня 2023]. Режим доступу: https://ukr.media/science/278313/
[^4]: Внутрішня медицина: Терапія: Підручник / Н.М. Середюк, В81 І.П. Вакалюк, О.С. Стасишин та ін. - 3-є вид., стереотип. - К.: ВСВ "Медицина", 2010. - 688 с. ISBN 978-617-505-033-0
[^5]: Ендокринні залози. (2023, травня 23). _Вікіпедія_. Процитовано 13:13, липня 16, 2023 з https://uk.wikipedia.org/w/index.php?title=%D0%95%D0%BD%D0%B4%D0%BE%D0%BA%D1%80%D0%B8%D0%BD%D0%BD%D1%96_%D0%B7%D0%B0%D0%BB%D0%BE%D0%B7%D0%B8&oldid=39545827
[^6]: Вентральна область покришки. (2023, травня 21). _Вікіпедія_. Процитовано 13:16, липня 16, 2023 з https://uk.wikipedia.org/w/index.php?title=%D0%92%D0%B5%D0%BD%D1%82%D1%80%D0%B0%D0%BB%D1%8C%D0%BD%D0%B0_%D0%BE%D0%B1%D0%BB%D0%B0%D1%81%D1%82%D1%8C_%D0%BF%D0%BE%D0%BA%D1%80%D0%B8%D1%88%D0%BA%D0%B8&oldid=39526758
[^7]: Прилегле ядро. (2022, червня 30). _Вікіпедія_. Процитовано 20:08, липня 16, 2023 з [https://uk.wikipedia.org/w/index.php?title=%D0%9F%D1%80%D0%B8%D0%BB%D0%B5%D0%B3%D0%BB%D0%B5_%D1%8F%D0%B4%D1%80%D0%BE&oldid=36391950](https://uk.wikipedia.org/w/index.php?title=%D0%9F%D1%80%D0%B8%D0%BB%D0%B5%D0%B3%D0%BB%D0%B5_%D1%8F%D0%B4%D1%80%D0%BE&oldid=36391950).
[^8]: Нейрон. (2022, лютого 23). _Вікіпедія_. Процитовано 11:18, липня 17, 2023 з [https://uk.wikipedia.org/w/index.php?title=%D0%9D%D0%B5%D0%B9%D1%80%D0%BE%D0%BD&oldid=34719896](https://uk.wikipedia.org/w/index.php?title=%D0%9D%D0%B5%D0%B9%D1%80%D0%BE%D0%BD&oldid=34719896).
[^9]: Головний мозок людини. (2023, червня 22). _Вікіпедія_. Процитовано 16:28, липня 17, 2023 з [https://uk.wikipedia.org/w/index.php?title=%D0%93%D0%BE%D0%BB%D0%BE%D0%B2%D0%BD%D0%B8%D0%B9_%D0%BC%D0%BE%D0%B7%D0%BE%D0%BA_%D0%BB%D1%8E%D0%B4%D0%B8%D0%BD%D0%B8&oldid=39762026](https://uk.wikipedia.org/w/index.php?title=%D0%93%D0%BE%D0%BB%D0%BE%D0%B2%D0%BD%D0%B8%D0%B9_%D0%BC%D0%BE%D0%B7%D0%BE%D0%BA_%D0%BB%D1%8E%D0%B4%D0%B8%D0%BD%D0%B8&oldid=39762026).
[^10]: Кора головного мозку. (2022, квітня 6). _Вікіпедія_. Процитовано 16:39, липня 17, 2023 з [https://uk.wikipedia.org/w/index.php?title=%D0%9A%D0%BE%D1%80%D0%B0_%D0%B3%D0%BE%D0%BB%D0%BE%D0%B2%D0%BD%D0%BE%D0%B3%D0%BE_%D0%BC%D0%BE%D0%B7%D0%BA%D1%83&oldid=35147241](https://uk.wikipedia.org/w/index.php?title=%D0%9A%D0%BE%D1%80%D0%B0_%D0%B3%D0%BE%D0%BB%D0%BE%D0%B2%D0%BD%D0%BE%D0%B3%D0%BE_%D0%BC%D0%BE%D0%B7%D0%BA%D1%83&oldid=35147241).
[^11]: Стовбур головного мозку. (2021, грудня 5). _Вікіпедія_. Процитовано 16:39, липня 17, 2023 з [https://uk.wikipedia.org/w/index.php?title=%D0%A1%D1%82%D0%BE%D0%B2%D0%B1%D1%83%D1%80_%D0%B3%D0%BE%D0%BB%D0%BE%D0%B2%D0%BD%D0%BE%D0%B3%D0%BE_%D0%BC%D0%BE%D0%B7%D0%BA%D1%83&oldid=33958109](https://uk.wikipedia.org/w/index.php?title=%D0%A1%D1%82%D0%BE%D0%B2%D0%B1%D1%83%D1%80_%D0%B3%D0%BE%D0%BB%D0%BE%D0%B2%D0%BD%D0%BE%D0%B3%D0%BE_%D0%BC%D0%BE%D0%B7%D0%BA%D1%83&oldid=33958109).
[^12]: Лімбічна система. (2022, серпня 22). _Вікіпедія_. Процитовано 16:43, липня 17, 2023 з [https://uk.wikipedia.org/w/index.php?title=%D0%9B%D1%96%D0%BC%D0%B1%D1%96%D1%87%D0%BD%D0%B0_%D1%81%D0%B8%D1%81%D1%82%D0%B5%D0%BC%D0%B0&oldid=36922299](https://uk.wikipedia.org/w/index.php?title=%D0%9B%D1%96%D0%BC%D0%B1%D1%96%D1%87%D0%BD%D0%B0_%D1%81%D0%B8%D1%81%D1%82%D0%B5%D0%BC%D0%B0&oldid=36922299).
[^13]: Lammel S, Lim BK, Malenka RC. Reward and aversion in a heterogeneous midbrain dopamine system. Neuropharmacology. 2014 Jan;76 Pt B(0 0):351-9. doi: 10.1016/j.neuropharm.2013.03.019. Epub 2013 Apr 8. PMID: 23578393; PMCID: PMC3778102.
[^14]: Синапс. (2023, квітня 11). _Вікіпедія_. Процитовано 19:31, липня 17, 2023 з [https://uk.wikipedia.org/w/index.php?title=%D0%A1%D0%B8%D0%BD%D0%B0%D0%BF%D1%81&oldid=39205211](https://uk.wikipedia.org/w/index.php?title=%D0%A1%D0%B8%D0%BD%D0%B0%D0%BF%D1%81&oldid=39205211).
[^15]: Berke JD. What does dopamine mean? Nat Neurosci. 2018 Jun;21(6):787-793. doi: 10.1038/s41593-018-0152-y. Epub 2018 May 14. PMID: 29760524; PMCID: PMC6358212.
[^16]: Hamid AA, Pettibone JR, Mabrouk OS, Hetrick VL, Schmidt R, Vander Weele CM, Kennedy RT, Aragona BJ, Berke JD. Mesolimbic dopamine signals the value of work. Nat Neurosci. 2016 Jan;19(1):117-26. doi: 10.1038/nn.4173. Epub 2015 Nov 23. PMID: 26595651; PMCID: PMC4696912.
[^17]: Pidru4niki. *Лімбічна система*. Взято 18 липня 2023. https://www.grafiati.com/uk/info/apa-7/website/
[^18]: Schultz W. Dopamine reward prediction error coding. Dialogues Clin Neurosci. 2016 Mar;18(1):23-32. doi: 10.31887/DCNS.2016.18.1/wschultz. PMID: 27069377; PMCID: PMC4826767.
[^19]: Wise RA, Jordan CJ. Dopamine, behavior, and addiction. J Biomed Sci. 2021 Dec 2;28(1):83. doi: 10.1186/s12929-021-00779-7. PMID: 34852810; PMCID: PMC8638539.
[^20]: Как формируется зависимость: никотин, алкоголь и наркотические вещества (Вячеслав Дубынин). https://youtu.be/T178Nq1Y3jg
[^21]: Wise RA, Leone P, Rivest R, Leeb K. Elevations of nucleus accumbens dopamine and DOPAC levels during intravenous heroin self-administration. Synapse. 1995 Oct;21(2):140-8. doi: 10.1002/syn.890210207. PMID: 8584975.
[^22]: Pocock D., Leeb K., Wise R. A. Elevations and phasic fluctuations in nucleus accumbens dopamine during IV heroin self-administration //Soc Neurosci Abstr. – 1994. – Т. 20. – С. 1234.
[^23]: Part 4: Dopamine: The Molecule of Addiction | Your Brain on Porn | Animated Series. https://youtu.be/bdiMFQk_aW8
[^24]: змусити себе не вийде. https://youtu.be/CA19dQD-K_s